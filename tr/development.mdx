---
title: 'Geliştirme'
description: 'Ekosistem ve Geliştirme'
icon: "gear-code"
---

import SnippetExamplesTargetClone from '/snippets/main/target/examples-clone.mdx';
import SnippetExamplesTargetInstallDeps from '/snippets/main/target/examples-install-deps.mdx';
import SnippetExamplesTargetBuild from '/snippets/main/target/examples-build.mdx';
import SnippetExamplesTargetRun from '/snippets/main/target/examples-run.mdx';
import SnippetExamplesHostClone from '/snippets/main/host/examples-clone.mdx';
import SnippetExamplesHostInstallDeps from '/snippets/main/host/examples-install-deps.mdx';
import SnippetExamplesHostBuild from '/snippets/main/host/examples-build.mdx';
import SnippetExamplesHostRun from '/snippets/main/host/examples-run.mdx';

Bu bölümde T3 Gemstone Projesinin kapsamının ne olduğu, ne gibi çalışmalar yapılabileceği,
yazılım geliştirmek için yöntemler ve ekosistemin tanıtımına yönelik bilgiler bulunmaktadır.

<Tip>
Bölüm bitiminde aşağıdaki konularda bilgi sahibi olacaksınız.

* Gemstone geliştirme kartının Donanım ve Yazılım çalışmalarına ait bileşenlerin neler olduğu
* Kart üzerinde veya Ubuntu bir bilgisayar üzerinde yazılım derleme yöntemleri
* Github repolarında bulunan projelerin neler olduğu
</Tip>

# 1. Ekosistem

Gemstone projesi tümüyle açık kaynak yazılım ve donanım bileşenlerine sahiptir. Bu; geliştirme kartının elektronik
tasarımlarını kullanarak kendi sistemlerinize göre yeniden tasarlayabileceğiniz, yazılım bileşenleri ve kodlarda
değişiklik yaparak özgürce kullanabileceğiniz anlamına gelmekte olup [Son kullanıcı lisansı](./license) bölümünde
ne gibi hususlara dikkat edilmesi gerektiği belirtilmiştir.

<Frame>
  <img className="rounded-lg" src="/images/o1-board/01-all-in.png" />
</Frame>

Geliştirme kartlarının hangi projelerde kullanılabileceğini örneklemek için aşağıda bir liste verilmiştir ve
başka nelerin eklenebileceği konusunda katkılarınız beklenmektedir!

1. İnsansız hava, kara, deniz altı aracı uçuş kontrol ve yardımcı görev bilgisayarı
2. Tarımsal araçlar, sanal gerçeklik gözlükleri, akıllı ev çalışmaları, IoT, Robotik, Endüstriyel kollar.
3. Görüntü işleme ve yapay zekayı birlikte kullanan kamera sistemleri
4. Otonom robotik çalışmalar için gömülü bilgisayar 
5. Komuta kontrol sistemlerinde bulunan dokunmatik paneller ve kiosk ekranları

Listede bulunan çalışmaların onlarca farklı örneği ve yeni teknoloji haberleri 
[Topluluk Forumlarında](https://community.t3gemstone.org/c/blog/71) düzenli olarak yayınlanmaktadır.

### 1.1. Geliştirme Kartı / Gömülü Bilgisayar

Gemstone ürünleri ekseriyetle gömülü teknoloji çalışmalarında kullanılmakta olup çeşitli sensörler, çevresel
aygıtlarla donatılmıştır. Seriport, CanBUS, i2c, SPI, Ethernet gibi iletişim yöntemleriyle; sensör ve
kameralardan verileri aldıktan sonra işleyerek çeşitli motorların, <Tooltip tip="Actuator">eyleyicilerin</Tooltip>
kontrol edilmesi gibi projeler yapılması mümkündür.

_T3-GEM-O1_ isimli geliştirme kartının donanım tasarımları (PCB vb.)
[bu adreste](http://github.com/t3gemstone/hardware) mevcuttur. Üzerindeki donanımların nasıl kullanılacağına dair
örnekler ise sonraki ([Geliştirme Kartları](./boards/o1/introduction)) bölümlerde anlatılmıştır.

<Frame>
  <img className="rounded-lg" src="/images/o1-board/23-pcb-render.png" />
</Frame>

### 1.2. İşletim Sistemi

Gemstone üzerinde GNU/Linux işletim sistemi bulunmaktadır. [Çekirdek (Kernel)](https://github.com/t3gemstone/linux),
[Önyükleyici (Bootloader/U-Boot)](https://github.com/t3gemstone/u-boot),
[Dağıtım (Distro)](https://github.com/t3gemstone/sdk/tree/main/distro), Firmware gibi bileşenleri barındırmakta
olup; sistem bir araya getirilirken [Yocto Project](https://preprod.kureansiklopedi.com/tr/detay/yocto-projesi-the-yocto-project-b9e7e) ve 
[Debootstrap](https://github.com/t3gemstone/debos) gibi araçlar kullanılmıştır.

GNU/Linux dağıtımı ([Distro](https://github.com/t3gemstone/sdk/tree/main/distro)) olarak Debian, Ubuntu, Poky
kullanılmıştır. Debian veya Ubuntu kullanınımı, kart ihtiyaçlarına göre değişkenlik gösterebileceği için seçilebilir
olarak sunulmuştur.

GNU/Linux işletim sistemlerinde yazılım güncellemeleri yapılabilmesi için çeşitli paket yönetim sistemleri
kullanılmaktadır. Örneğin [Hızlı başlangıç](./quickstart#2-4-gemstone-işletim-sistemini-güncelle) bölümünde sistem
güncellemesi yapılırken Ubuntu güncellemesi örneği verilmiştir.

Benzer şekilde T3 Gemstone kartlarının özelleştirilmiş çekirdek, sürücü vb. bütün yazılımları
için https://packages.t3gemstone.org/apt paket yönetim sistemi kullanılmaktadır. Güncelleme komutu
çalıştırdığınızda sunuculardan -varsa- güncel paketler yüklenmektedir.

<Tip>Gemstone için kullanılan işletim sistemi dağıtımı BeagleBoard BeagleY-AI için de kullanılabilmektedir.
GemImager uygulamasından Board olarak BeagleY-AI seçtiğiniz takdirde oluşan sdcardı BeagleY-AI kartında
kullanabilmektesiniz. Gemstone işletim sistemi dağıtımı Beagleboard'un sunmuş olduğundan daha güçlü ve
günceldir.</Tip>

Daha hızlı açılması için Linux kernelinde çeşitli özelleştirmeler ve geliştirme kartlarının barındırdığı donanımların
sürücü seçimleri için [Device Tree](/tr/faq#device-tree-nedir) değişiklikleri 
[github reposunda](https://github.com/t3gemstone/linux/tree/v6.1.83-ti-rt-arm64-r67-t3-gem-o1) mevcuttur. 

### 1.3. SDK (Software Development Kit / Geliştirme Kiti)

Yukarıda bahsedilen çekirdek, önyükleyici, dağıtım vb. bütün bileşenlerin, araç, paket ve yazılımların
derlenerek bir araya getirilmesi, imaj dosyaların oluşturulması için
[T3 Gemstone SDK](https://github.com/t3gemstone/sdk) kullanılmaktadır. İlgili reponun README dosyasında
nasıl kullanılacağı özet olarak belirtildiği gibi bu Dokümantasyonun [SDK](./sdk/introduction) bölümünde daha
detaylı anlatımlar yapılmıştır. SDK çalışmasında kullanılan [Devbox](https://www.jetify.com/devbox),
[Distrobox](https://github.com/89luca89/distrobox), [Debos](https://github.com/t3gemstone/debos),
[Taskfile](https://taskfile.dev/) gibi araçların her biri geniş bilgi gereksinimlerine ihtiyaç duyulan alanlar
olduğu için ilgi alanınıza göre dokümantasyon sonunda yardımcı kaynaklar verilmiştir.

### 1.4. Github Reposu

T3 Gemstone Github reposunda bulunan projelerin kullanım amaçları aşağıdaki tabloda belirtilmiştir.

<Accordion title="Tablo">

| Proje          | Repo                                | Açıklama |
| :------------- | :---------------------------------- | :------- |
| SDK            | [t3gemstone/sdk](https://github.com/t3gemstone/sdk) | Kernel, U-Boot, Firmware, Driver, Initrd gibi bileşenleri derleyerek işletim sistemi imajı oluşturan yazılım geliştirme kitidir. |
| Dokümantasyon  | [t3gemstone/docs](https://github.com/t3gemstone/docs) | Okumakta olduğunuz bu dokümantasyonun Mintlify kaynak kodları |
| Yocto          | [t3gemstone/meta-gemstone](https://github.com/t3gemstone/meta-gemstone) | Yocto projesi kodlarıdır. |
| Linux Kernel   | [t3gemstone/linux](https://github.com/t3gemstone/linux) | Geliştirme kartlarında kullanılan linux kodlarıdır. |
| Bootloder      | [t3gemstone/u-boot](https://github.com/t3gemstone/u-boot) | Geliştirme kartlarında kullanılan ön yükleyici (bootloader) kodları. Bootloader donanımın sağlık kontrollerini yaparak linux kernelini başlatan kod parçasıdır. |
| Debos          | [t3gemstone/debos](https://github.com/t3gemstone/debos) | Debos isimli projenin klonlanarak bir takım ilave özelliklerin eklendiği debian tabanlı dağıtım oluşturma aracıdır. |
| GemImager      | [t3gemstone/gem-imager](https://github.com/t3gemstone/gem-imager) | rpi-imager isimli projenin klonlanarak Gemstone kartlarına göre özelleştirilmiş ilave özellikler eklenmiş imaj yazma aracıdır. |
| Hardware       | [t3gemstone/hardware](https://github.com/t3gemstone/hardware) | Gemstone kartlarının anakart vb. donanım bileşenlerinin PCB vb. tasarımlarıdır. |
| Toolchains     | [t3gemstone/toolchains](https://github.com/t3gemstone/toolchains) | C/C++ gibi projelerin farklı mimarilere göre derlenmesinde kullanılan araçtır. |
| Package Server | [t3gemstone/package-server](https://github.com/t3gemstone/package-server) | packages.t3gemstone.org adresinde bulunan Linux APT paket yönetim sunucusu/sistemidir. |
| noVNC          | [t3gemstone/t3-gem-vnc](https://github.com/t3gemstone/t3-gem-vnc) | Tarayıcı üzerinden Gemstone'a uzak masaüstü bağlantısı imkanı veren yazılımdır. |
| Ardupilot      | [t3gemstone/ardupilot](https://github.com/t3gemstone/ardupilot) | Gemstone için uyarlanmış insanlı/insansız hava, kara ve deniz araçlarından, helikopter ve uçaklara hatta deniz araçlarına kadar akla gelebilecek her araç için kullanılabilecek bir otopilot yazılımıdır. |
| NuttX          | [t3gemstone/nuttx](https://github.com/t3gemstone/nuttx) | PX4 gibi MCU barındıran donanımlarda çalışan gerçek zamanlı işletim sistemidir. İlerleyen süreçte Gemstone Obsidyen kartlarında bulunan R5 MCU çekirdeklerinde çalışması sağlanacaktır. |
</Accordion>

# 2. Geliştirme

Yazılım geliştirme süreçleri iki yöntemle yapılabilmektedir. Bunların ilki doğrudan kart üzerindeki derleme araçlarını
kullanarak kart üzerinde yapılması iken ikinci yöntem Çapraz Derleme (Cross Compilation) ismi verilen ve projeleri
kendi bilgisayarınız üzerinde derleyerek karta yüklediğiniz yöntemdir. Aşağıda her iki yöntem ve avantajları
anlatılmıştır.

<Frame caption="Todo: Host (x86-64) ve Target (aarch64) kavramlarını özetleyen görsel">
  <img className="rounded-lg" noZoom src="/images/under-construction.png" />
</Frame>

### 2.1. Kart üzerinde yazılım geliştirme

Gemstone Obsidyen geliştirme kartının üzerinde bulunan sensör, haberleşme veri hatları, kamera, yapay zeka ve network
gibi bileşenlerin nasıl kullanıldığına dair C/C++/Python örnek projeler https://github.com/t3gemstone/examples adresinde
mevcuttur. Aşağıda kart üzerinde bu projenin indirilerek derleme işleminin yapılması anlatılmış her bir bileşen
için ayrı ayrı açıklamalar Geliştirme kartları bölümünde izah edilmiştir.

<Tip>
Aşağıdaki adımlar t3gemstone/examples isimli projeyi kart içerisine indirerek derleme işlemi yapıp örnekleri
çalıştırmayı gösterir. Gemstone geliştirme kartına 
[Seri port](./quickstart.mdx#21-seriport), [SSH](./quickstart.mdx#23-ssh-ile-network-üzerinden-bağlantı) veya
[VNC](./quickstart#2-2-vnc-ile-tarayıcıdan-uzak-masaüstü-bağlantısı) ile bağlantı kurduktan sonra işlemlerini uygulayınız.
</Tip>

#### 2.1.1. Git clone işlemi ile örnek projeleri indir

<SnippetExamplesTargetClone />

#### 2.1.2. Derleme için gerekli araçları ve kütüphaneleri kur

<SnippetExamplesTargetInstallDeps />

#### 2.1.3. Örnek bir projeyi derle

<SnippetExamplesTargetBuild />

#### 2.1.4. Derlenmiş projeyi çalıştır

<SnippetExamplesTargetRun />

### 2.2. Geliştirici bilgisayarında yazılım geliştirme

Yukarıda anlatılan şekilde projelerin kart üzerinde derlenmesi mümkünken kullanmakta olduğunuz Dizüstü, Masaüstü
bilgisayarlardaki GNU/Linux işletim sistemini kullanarak derleme yapmanın bir takım avantajları vardır. Örneğin
_T3-GEM-O1_ kartı 4GB Bellek'e sahipken Dizüstü bilgisayarınız 16/32GB bellek'e ve daha gelişmiş İşlemciye sahip olabilir.
Dolayısıyla derleme işlemlerini hızlandırmak için Cross Compile Toolchains (Çarpaz Derleme Araçları) kullanılmaktadır.

<Note>
Geliştirme kartları ekseriyetle ARM mimarili işlemcilere sahipken dizüstü, masaüstü bilgisayarlar yine ekseriyetle
Intel x86-64 mimarili işlemcilere sahiptir. Bu durumda bir mimarili bilgisayardan başka mimarili bir cihazda çalışmak üzere derleme 
yapma imkanını sağlayan programlar Cross (Çarpaz) derleme araçlarıdır.
</Note>

#### 2.2.1. Gemstone kartını ve bilgisayarınızı Ethernet ile birbirine bağlayın

Ethernet kablosunun bir ucunu geliştirme kartınıza diğer ucunu ise bilgisayarınıza bağlayınız.
Ardından bilgisayarınıza aşağıdaki şekilde statik IP adresi ataması yapınız.

<Tabs>
  <Tab title="Windows">
    <Frame>
      <video controls className="w-full aspect-video" src="../videos/win-set-ip.mp4"></video>
    </Frame>
  </Tab>
  <Tab title="Linux">
    <Frame>
      <video controls className="w-full aspect-video" src="../videos/linux-set-ip.mp4"></video>
    </Frame>
  </Tab>
  <Tab title="macOS">
    <Frame caption="Todo: Ayarlar uygulamasından IP adresi ata">
      <img className="rounded-lg" noZoom src="/images/under-construction.png" />
    </Frame>
  </Tab>
</Tabs>

Bilgisayarınıza statik IP adresini atadıktan sonra [seriport](./quickstart#2-1-seriport) üzerinden kartın
konsoluna erişip aşağıdaki komutları çalıştırınız. `nmcli` aracı kullanılarak yeni
statik IP bağlantısı oluşturulup bu bağlantının önceliği DHCP'den daha yüksek
olacak şekilde ayarlanacaktır. Bu sayede otomatik olarak statik IP ataması yapılacaktır.

```bash
gemstone@t3-gem-o1:~$ sudo nmcli connection add \
  con-name "eth0-static" \
  ifname eth0 type ethernet \
  ip4 10.0.0.1/24 \
  connection.autoconnect yes
gemstone@t3-gem-o1:~$ sudo nmcli connection modify "eth0-static" connection.autoconnect-priority 10
gemstone@t3-gem-o1:~$ sudo nmcli connection modify "eth0-dhcp" connection.autoconnect-priority 20
```

Statik IP adresi atandıktan sonra bağlantıyı test etmek için aşağıdaki komutu çalıştırınız.
Eğer yanıt alabiliyorsanız Ethernet bağlantısı başarılıdır.

```bash
gemstone@t3-gem-o1:~$ ping 10.0.0.2
```

#### 2.2.2. Git clone işlemi ile örnek projeleri indir

<SnippetExamplesHostClone />

#### 2.2.3. Derleme için gerekli araçları ve toolchain'i kur

<SnippetExamplesHostInstallDeps />

#### 2.2.4. Örnek bir projeyi toolchain'i kullanarak çapraz derle

<SnippetExamplesHostBuild />

#### 2.2.5. Derlenmiş projeyi geliştirme kartına yükle

```bash
ubuntu@host:examples$ scp -r build/examples gemstone@10.0.0.1:build
```

#### 2.2.6. Derlenmiş projeyi çalıştır

<SnippetExamplesHostRun />
