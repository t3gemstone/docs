---
title: 'Edge-AI Studio'
description: 'Bulut Üzerinden Görüntü İşleme Modeli Hazırlama'
---

<Tip>
Bölüm sonunda aşağıdaki konularında tecrübe edineceksiniz

- Gemstone O1 geliştirme kartının görüntü işleme kabiliyetlerini kullanabilmek için gerekli olan modelin
Edge-AI üzerinden nasıl hazırlandığı.
</Tip>

Edge AI Studio, Texas Instruments tarafından geliştirilen, grafik kullanıcı arayüzü ile veri toplama, veri etiketleme,
model eğitimi ve model derleme işlemlerinin yapılmasına olanak sağlayan bir ekosistemdir.
TI Model Zoo’daki önceden eğitilmiş modeller arasından seçim yapabilir ve isterseniz kendi verilerinizle
yeniden eğiterek doğruluk ve performansı artırabilirsiniz. Edge AI Studio, bulut tabanlı olarak,
bilgisayarınıza yüklemeden kullanılabilir.

<Frame caption="EdgeAI Studio Anasayfa">
  <img height="600" width="800" src="/images/o1-board/ai/edgeai-homepage.png" />
</Frame>

[EdgeAI](https://dev.ti.com/modelcomposer/) adresine giderek yeni bir proje oluşturabilir, mevcut projenize 
giriş yapabilir veya örnek projeleri inceleyebilirsiniz.

<Frame caption="EdgeAI Studio Yeni Proje">
  <img height="600" width="800" src="/images/o1-board/ai/edgeai-new-project.png" />
</Frame>

Yukarıdaki görselde görüldüğü üzere çeşitli görev türleri seçilebilmektedir.
Bu bölümde görüntü işleme uygulaması gerçekleştirileceği için “Sensors” sekmesinde yalnızca kamera sensörü aktif bırakılmıştır.
Bu seçime bağlı olarak yapılabilecek görevler “Fotoğraf Sınıflandırma”, “Nesne Tespiti” ve “Anlamsal Segmentasyon” olarak listelenmektedir.

“Tools” bölümünde “Model Maker - Processor SDK 10.1” seçilmelidir. Son adımda ise projeye bir isim verilerek proje oluşturma işlemi tamamlanabilir.

<Frame caption="EdgeAI Studio Görüntü Yakalama">
  <img height="600" width="800" src="/images/o1-board/ai/edgeai-capture.png" />
</Frame>

Bir sonraki ekran olan “Capture” bölümünde, bilgisayarın dosya sisteminden veya bilgisayara bağlı bir
görüntü yakalama aygıtından sisteme görüntü eklenebilmektedir.

<Frame caption="EdgeAI Studio Görüntü Etiketleme">
  <img height="600" width="800" src="/images/o1-board/ai/edgeai-annotate.png" />
</Frame>

Bir sonraki adım olan “Annotate” bölümünde, fotoğraflardaki tüm nesneleri seçerek modeli eğitmek için sınıflandırma işlemi yapılmalıdır.
Bu işlem için yukarıdaki görselde gösterilen “Create Box” seçeneğine tıklanarak, kutu oluşturma aracı ile nesneler işaretlenebilir.

<Frame caption="EdgeAI Studio Görüntü Etiketleme">
  <img height="600" width="800" src="/images/o1-board/ai/edgeai-annotate-2.png" />
</Frame>

Yukarıda görüldüğü üzere bir kutu oluşturulduktan sonra, mevcut tanımlı sınıf isimlerinden biri seçilebilir
veya yeni bir metin yazarak farklı bir sınıf oluşturulabilir.

<Frame caption="EdgeAI Studio Cihaz ve Model Seçimi">
  <img height="600" width="800" src="/images/o1-board/ai/edgeai-model-selection.png" />
</Frame>

Bir sonraki aşama olan model seçimi kısmında, “Device Selection” bölümü Gemstone O1 Geliştirme Kartı için
**AM67A seçilmelidir.** “Model Selection” alanında yer alan “Use Recommended” seçeneği işaretlenerek,
üst kısımda belirtilen yüksek doğruluk (high accuracy) veya yüksek performans (high performance) seçeneklerinden biri
tercih edilerek sistemin önerdiği model kullanılabilir. Eğer modeli manuel olarak seçmek isterseniz,
“Use Selected Model” seçeneğini işaretleyerek açılan menüden istediğiniz modeli belirleyebilirsiniz.

Cihaz ve model seçimi tamamlandıktan sonra, sistem yaklaşık benchmark değerlerini otomatik olarak görüntüleyecektir.

<Frame caption="EdgeAI Studio Model Eğitme">
  <img height="600" width="800" src="/images/o1-board/ai/edgeai-training.png" />
</Frame>

Modelin eğitildiği “Training” bölümünde, belirlenen parametrelere göre eğitim işlemi gerçekleştirilebilir.

**Epoch** modelin tüm eğitim verilerini bir kez tamamen görmesi demektir. Epoch sayısını artırmak, 
modelin veriden daha fazla öğrenmesine izin verir ancak çok fazla epoch overfitting riskini
(yani model ezberler bu istenmeyen bir durumdur) arttırır. 

**Batch**, modelin her adımda işlediği örnek sayısıdır. Bu parametre GPU belleğine göre ayarlanır, yüksek batch
değerleri daha stabil ama daha yavaş veya daha fazla bellek ister.

**Learning Rate**, modelin hata geri yayılımı (backpropagation) sırasında ağırlıklarını ne kadar değiştireceğini
belirleyen katsayıdır.

**Weight Decay**, ağırlıkların çok büyük değerlere ulaşmasını engellemek için kayıp fonksiyonuna eklenen bir
ceza terimidir.

Bu parametreler hakkında önceden bilgi sahibiyseniz değerleri güncellemeniz tavsiye edilir. Ancak, bu kavramlarla
ilk kez karşılaşıyorsanız varsayılan ayarları değiştirmeniz önerilmez.

Son olarak, “Start Training” butonuna tıklayarak eğitim sürecini başlatabilirsiniz. Eğitim süresi, girdiğiniz
veri setinin büyüklüğüne ve seçtiğiniz modele göre değişiklik gösterebilir.

<Frame caption="EdgeAI Studio Modelin Dışarıya Aktarılması">
  <img height="600" width="800" src="/images/o1-board/ai/edgeai-compile.png" />
</Frame>

Son adımda, yukarıda görüldüğü üzere önceden tanımlanmış ön ayarlardan (preset) size en uygun olanı seçtikten
sonra “Start Compiling” butonuna tıklayarak modelin derleme sürecini başlatabilirsiniz.

Model oluşturma işlemi tamamlandıktan sonra, “Export Compiled Model” butonuna tıklayarak modeli bilgisayarınıza
indirebilirsiniz.
