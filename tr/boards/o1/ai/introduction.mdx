---
title: 'Giriş'
description: 'Edge-AI'
---

<Frame>
  <img src="/images/o1-board/ai/edge-ai.png" />
</Frame>

Edge AI (Edge Artificial Intelligence), yapay zekâ işlemlerinin bulutta değil, verinin toplandığı cihazın
üzerinde (edge’de) gerçekleştirilmesi anlamına gelir. Yani veriler sensör, kamera, drone, IoT cihazı gibi
uç noktada işlenir; analiz için sürekli buluta gönderilmez. Amaç: Gecikmeyi azaltmak, gizliliği artırmak
ve ağ trafiğini düşürmektir.

Yapay zeka ve görüntü işleme projelerinde, büyük miktarda veri kullanılmakta ve yüksek işlem gücü gerekmektedir.
AM67A işlemcisi, bu tür hesaplamaları hızlandırmak için özel bir donanım birimi olan **MMA** (Matrix Multiply
Accelerator / Matris Çarpım Hızlandırıcısı) içerir. Bu birim, görüntü verilerini ve yapay zeka modellerini hızlı
bir şekilde işler. MMA, işlemciye bağlı olarak çalışır ve ana CPU’nun yükünü hafifleterek hesaplamaların daha verimli
olmasını sağlar.

Kartın işlemcisi ayrıca C7x Dijital Sinyal İşlemcisi (DSP) ile birlikte çalışarak farklı türde
hesaplamaları (tensor, vektör, skaler) yüksek hız ve düşük enerji tüketimi ile yapabilir. MMA’nın kendi hafıza ve
veri taşıma sistemi bulunur, böylece veriler hızlı bir şekilde işlenir ve enerji tasarrufu sağlanır.

Dokümantasyonun bu bölümünde, Geliştirme Kartında bulunan "Yapay Zeka Kabiliyeti" kavramının ne olduğu, hangi
araçların nerelerde hangi amaçla kullanılacağına değinilecek ve örnek projeler anlatılacaktır.

Geliştirme kartındaki temel Yapay Zeka kabiliyet ve kullanım mantığı, önceden eğitilmiş çeşitli modellerin
MMU/C7x modülleriyle hızlandırılmış biçimde yürütülerek görev icra etmesi ve CPU/MCU tarafından bu sonuçlara
ulaşabilmesi üzerine kuruludur. 2 adet Derin Öğrenme Hızlandırıcısı bulunmaktadır ve 4
TOPS (Trillion Operations Per Second/Saniyede kaç trilyon operasyon gerçekleştiği) işlem gücüne sahiptir.

Aşağıdaki tabloda [tahmini olarak hangi teknolojiler](https://community.t3gemstone.org/t/do-you-really-need-100-tops-right-sizing-ai-performance-for-real-world-edge-applications/369) için ne kadarlık işlem gücü gerektiği belirtilmiştir.

| Kullanım Yeri                          | Yaklaşık İşlem Gücü |
| -------------------------------------- | ------------------- |
| Nesne algılama (örneğin YOLOv5s)       | 1-2 TOPS            |
| Yüz tanıma:                            | 1 TOPS              |
| Anomali tespiti (titreşim verileriyle) | 0.5 TOPS            |
| Plaka tanıma:                          | 2 TOPS              |
| Sesli komut işleme:                    | 1 TOPS              |
| Optik karakter tanıma (OCR)            | 1.5-3 TOPS          |
